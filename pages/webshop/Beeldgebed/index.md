---
title : Beeldgebed
---


![](./bg.jpg)

**Auteur**

Sylvain De Bleeckere

**Beschrijving**

Het boekje bestaat uit een origineel weefsel van beelden en woorden die samen peilen naar het **beeldende hart van het christendom**.
Met het meest kenmerkende, christelijke gebed, _het Onzevader_, als opstap, diept het boekje in het eerste deel, _Woordbeeld_, het onderscheid uit tussen bidden als werkwoord en gebeden als woorden. In die optiek staat het boekje kritisch stil bij de eeuwenlange kerkelijke traditie dat bidden gelijk is aan het opzeggen van voorgeschreven gebeden. Het boekje opent een horizon voor het bidden waarbij woorden het bidden niet verstikken, maar via authentieke beelden van levensadem voorzien.

**BEELDGEBED** neemt in het tweede deel, _Beeldwoord_, afstand van de visie en aanpak van de apostel Paulus en focust op de **beeldrijke evangelies en de lichticoon Jezus**. Hier komen het bidden als werkwoord,  als levensbeschouwelijke praxis, het feminien-beeldende karakter van Jezus' handelen en spreken, en verschijnt de blijvende relevantie van het fenomeen tafelgemeenschap, grondslag van Jezus' handelen, voor een **actuele, groeiende democratische samenleving**. Inspirerende herinneringsbeelden aan Jezus kunnen vandaag nog onze gemeenschap voeden. Beeldgebed geeft een krachtig antwoord op de beproeving van de groeiende zorg over de mentale gezondheid van mensen in onze heersende consumptiemaatschappij.

**Technische gegevens**

Het boekje ligt in de hand door zijn vierkant formaat van 14cm. De stoffen kaft met zilveren boord en letters straalt ingetogenheid en een bijna liturgische waardigheid uit.<br>

Het boekje telt **120 bladzijden** en **17 beelden**. Kunstenaars Marleen Mertens, Jan De Wachter, Vincent Spaas, Jef Van Eynde en Kristof Hoornaert leverden op vraag van de auteur nieuwe beelden aan die zich integreren in het boekje. Het boekje werkt ook met een uitsnede van een beeld van Leonardo da Vinci. Het bijzondere boekdesign is een ontwerp van de auteur in samenwerking met Jan De Meester van de drukkerij Cultura, Wetteren.<br> 

Door zijn mooi uitzicht, zijn handig formaat, zijn visuele boekdesign, zijn bijzondere inhoud, is het een **ideaal geschenk** om aan een bijzonder iemand te geven.
 
De uitgever is **Men(S)tis**, Hasselt, 2020.<br>
ISBN: 978 90 805 1655 7.<br>
Kostrpijs: 20,00 EUR<br>

Het boek is niet in de boekhandel. Het is verkrijgbaar bij Men(S)tis via info@menstis.be.<br> 

