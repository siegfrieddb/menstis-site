---
title: AGORA
order: 1
---
![Agora](./Agora.jpg)

Men(S)tis ontwikkelt vanaf 2018 het **Project AGORA** in Vlaamse parochiekerken in nauwe samenwerking met de plaatselijke verantwoordelijkheden. De eerste editie vond plaats in Brugge. 

Het **Project AGORA** kan in een aangepaste vorm in ieder parochiekerk worden gerealiseerd in zeer nauw overleg met de lokale verantwoordelijken: [Yot](www.yot.be). Het kan een ideaal medium zijn om de reflectie over de toekomst van het kerkgbouw in de lokale gemeenschap op gang te brengen. Neem vrijblijvend contact met Men(S)tis vzw via info@menstis.be

<span style="color:fuchsia">**P I L O O T P R O J E C T**</span>

<span style="color:blue">**HEILIGE-MAGDALENAKERK BRUGGE**</span>

><span style="color:blue">Thema</span>: _HET KERKGEBOUW - WEEFSEL VAN ZINGEVING_

><span style="color:blue">Periode</span>: 5 MEI-16 SEPTEMBER 2018, iedere dag van 11u00 - 18u00, gratis toegang.

><span style="color:blue">Samenwerking</span>: Men(S)tis vzw en [Yot vzw](www.yot.be]).

><span style="color:blue">Curator</span>: Sylvain De Bleeckere [Men(S)tis]

><span style="color:blue">Coördinator</span>: Koen Dekorte [Yot]

><span style="color:blue">Omschrijving</span>: Tijdens het **Project AGORA** rolde de Heilige-Magdalenakerk de rode loper uit voor iedereen, klein en groot, buurtbewoner, Bruggeling en toerist. Er ontstond _een experimentele ontmoetingsplaats_. Het **Project AGORA** deed binnen het inspirerende, historische en neogotische gebouw _een zichtbaar en onzichtbaar weefsel van zingeving_ ontstaan. Dat gebeurde via: 
>1) De _tentoonstelling_ van hedendaagse kunst met werk van [Marleen Mertens](http://www.marleen-mertens.be/humana.html) (_Humana_) en [Jan De Wachter]( http://www.jandewachter.be/Intro) (De meerdelige installatie, uitgewerkt als beeldweg met als titel _Alles goed? Jan De Wachter!_, alsook het schilderij _De Madonna van de Tederheid_ in een aparte ruimte met soundscape)
>2) De _Verhalenkamer_ waar iedere woensdagnamiddag en zaterdagnamiddag (15u00 - 17u00) iemand een verhaal vertelde, en naar aanleiding waarvan telkens de koffiebar open was.
>3) De _Filmstudio Lichtaard_. In juni 2018 realiseerden Sylvain De Bleeckere en Kristof Hoornaert de kortfilm **PilgrImage**. Het filmpje is [hier](./AgoraMovies/) te bekijken. Over **PilgrImage** kan je een uitgebreide voorstelling vinden in [FilmFocus](http://www.menstis.be/film-focus/pilgrimage/). 

><span style="color:blue">Erkenning</span>: [Triënnale Brugge 2018](https://www.triennalebrugge.be) kende aan het **Project AGORA** haar logo '_Inspired by Triennale Brugge 2018_' toe.

















