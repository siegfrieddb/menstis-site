---
title: Agora
---
![Agora](./Agora.jpg)

Men(S)tis ontwikkelt vanaf 2018 het Project AGORA in VLaamse parochiekerken in nauwe samenwerking met de plaatselijke verantwoordelijkheden. De eerste editie vindt plaats in Brugge. Heb je interesse om het Project AGORA in je parochiekerk te realiseren als een middel om de reflectie over de toekomst van het kerkgbouw in de lokale gemeenschap te stimuleren, neem contact met Men(S)tis vzw via info@menstis.be

**PROJECT AGORA in H. MAGDALENAKERK VAN BRUGGE**

>Thema: _HET KERKGEBOUW - WEEFSEL VAN ZINGEVING_

>Locatie: Heilige Magdalena Kerk, Brugge 

>Periode: 5 MEI-16 SEPTEMBER 2018

>Samenwerking: Het project is een samenwerking van Men(S)tis vzw en Yot vzw.

>Curator: Sylvain De Bleeckere [Men(S)tis] &
coördinator: Koen Dekorte [Yot]

>Voor uitgebreide info over het project, met onder andere, de presentatienota, klik [hier](https://www.yot.be/nl/agora/410).

>Omschrijving: Tijdens het project Agora rolt de Heilige Magdalenakerk de rode loper uit voor iedereen, klein en groot, buurtbewoner, Bruggeling en toerist. Er ontstaat _een experimentele ontmoetingsplaats_. Het project Agora doet binnen het inspirerende, historische en neogotische gebouw _een zichtbaar en onzichtbaar weefsel van zingeving_ ontstaan. Dat gebeurt via de _tentoonstelling_ van hedendaagse kunst met werk van [Marleen Mertens](http://www.marleen-mertens.be/) (Humana) en [Jan De Wachter]( http://www.jandewachter.be/Intro) (De Madonna van de Tederheid), de _Verhalenkamer_ en de _Filmstudio Lichtaard_. Iedereen kan het kerkgebouw met nieuwe ogen ontdekken. 

>Wie zich geroepen voelt, kan zelf met een eigen bijdrage _de agora_ mee helpen uitbouwen in de Verhalenkamer of de Filmstudio.

>Het project AGORA is door de [Triënnale Brugge 2018](https://www.triennalebrugge.be) erkend en heeft het logo '_Inspired by Triennale Brugge 2018_' gekregen.

>In het kader van dit Project AGORA werd de kortfilm **PilgrImage** van Sylvain De Bleeckere en Kristof Hoornaert in juni 2018 gerealiseerd. Het filmpje is [hier](./AgoraMovies/) te bekijken. Ook andere filmpjes van het Project, gerealiseerd in het kader van Filmstudio Lichtaard, één van de activiteiten van Project Agora, zijn ook [hier](./AgoraMovies/) te bekijken van zodra ze ons worden bezorgd. Over **PilgrImage** kan je een uitgebreide voorstelling vinden in [FilmFocus](http://www.menstis.be/film-focus/pilgrimage/).















