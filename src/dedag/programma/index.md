---
title: Programma 
---

Naar aanleiding van de laatste en 29ste editie van De Dag van de Religieuze Filmin 2020 verscheen het [boekje](http://www.menstis.be/webshop/Beeldgebed/) **Beeldgebed** van Sylvain De Bleeckere. Hieronder worden kort twee van de belangrijke films van de 29ste editie voorgesteld met een link naar een uitgebreide studie op deze site. Beide films blijven zeker erg relevant. De eerste helpt om de dramatische gebeurtenissen in de US op 6 januari 2021 en de ontwikkelingen in landen als Rusland, Iran, China in een ruimer historisch en democratisch perspectief te zien en de tweede herinnert aan de intense strijd van een jonge generatie op zoek naar zichzelf, een zoektocht die gedurende de aanhoudende crisisjaren in een nieuw daglicht is komen te staan. 


<img src="dh.jpg">

Tijdens de laatste editie vertoonde **De Dag** de historische film **Darkest Hour** (2017) over Sir Winston Churchill. Ondertussen is er op [FilmFocus](http://www.menstis.be/film-focus/darkesthour/) van Men(S)tis-site een uitgebreide studie over de film gepupliceerd. Hieruit blijkt dat Winston Churchill in mei 1940 de enige politicus in de westerse wereld was die het durfde opnemen tegen de fascistische Hitler. De motivatie van Churchill kwam voor uit zijn diep geloof in de christelijke waarden van menselijkheid en de democratische rechten van de mens die in zijn optiek geen gescheiden werelden waren. Spijtig dat er vandaag velen zijn die aan historische blindheid lijden, zoals zij die meenden het standbeeld van Churchill in Londen in juni 2020 te moeten bekladden. In Time Magazine van 15-22 februari 2021, een themanummer over *The Black Renaissance*, verscheen een interview van Michele Obama met Amanda Gorman, de jonge zwarte dichteres die wereldwijd indruk maakte op de *Inauguration Day* van president Biden met de voordracht van haar gelegenheidsgedicht _The Hill We Climb_. Michelle Obama vroeg aan Amanda Gorman welke kunstenaars die in andere domeinen dan de poëzie werken, haar hebben geïnspireerd. Ze antwoordde: _'While I was writing the Inaugural poem, I was reading a lot of Frederick Douglass, a lot of Winston Churchill, a lot of Abraham Lincoln._' (p. 63)

<img src="lp.jpg">

Ook de Franse film **La prière** stond op het programma van de laatste editie van **De Dag**. Een uitgebreide analyse van de film verscheen eveneens op [FilmFocus](http://www.menstis.be/film-focus/priere/). 



