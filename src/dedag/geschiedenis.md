---
title: Geschiedenis
---

</font></td>

</tr>

<tr>

<td bgcolor="#FCF9FF" valign="top">

In **1983** organiseerde de toenmalige Diocesane Werkgroep Filmopvoeding op School onder
 de leiding van **Sylvain De Bleeckere** haar eerste studiedag met als onderwerp 'Filmopvoeding en filmanimatie'.  

In het kader van de viering van **de tiende studiedag op 2 maart 1992**, 
organiseerde de Werkgroep voor de eerste maal **De Dag van de Religieuze Film** 
onder het moto: "Een feest voor oog en geest". Als inhoudelijke ondersteuning 
publiceerde Sylvain De Bleeckere het boek
 **Het licht van de Schepping. De religiositeit van de beeldcultuur**. 
 Altiora, Averbode, 1992\. Toen werden er acht films vertoond in twee zalen 
 van de toenmalige Trioscoop Hasselt. Er was tevens een inhoudelijk programma 
 in het nabijgelegen Sint-Jozelfscollege. 
 Over de _eerste_ en de _tweede_ editie van _De Dag van de Religieuze Film_ 
 is er **een korte archieffilm** te zien in de rubriek [Blog](../blog/index.html "archieffilm ").  

Nadien ging ieder jaar op krokusmaandag **De Dag** door; er werden telkens
 drie recente films vertoond in het kader van een thema.  

Vanaf **de derde editie** (1994) van _De Dag van de Religieuze Film_ 
publiceerde Men(S)tis jaarijks **Leren Leven Met Beelden** 
ter ondersteuning van leerkrachten en hun leerlingen bij filmopvoeding op school.
 De brochure bevat een selectie van recente films die voor scholen relevant zijn.

**Vanaf 1996, bij het eerste lustrum,** vormde de werkgroep zich om tot 
de nieuwe vereniging zonder winstgevend doel die luistert naar de naam "**Mens, mentis'**, 
geschreven als "**Men(S)tis**" v.z.w. De vereniging werkt zonder subsidies, sponsoring of reclame-inkomsten.  

Bij de **tiende** editie van _De Dag_ in **2001** verscheen 
het boek **Tragiek, Transcendentie en Triade. Beeldend denken nabij het oeuvre van Andrei Tarkovski**. 
Hierin introduceert Sylvain De Bleeckere **het concept 'beeldend denken'**.  

Bij de **twintigste** editie van _De Dag_ in 2011 verscheen het eerste nummer 
in de nieuwe reeks **Men(S)tis' Studies** over het thema van _De Dag_: **Gedachtenis**. 
Deze nieuwe reeks vervangt de reeks Leren Leven Met Beelden waarvan er _zestien edities_ verschenen.

Bij de **vierentwingste** editie (2015) verscheen het boek **Levensbeschouwing, democratisch belicht**, 
van Sylvain De Bleeckere, een uitgave van Pelckmans. Het synthetiseert en verdiept het denken waaruit 
De Dag van de Religieuze Film is ontstaan. Naar aanleiding daarvan, 
stonden **de vier- en vijfentwintigste edities van De Dag in het teken van het thema Levensbeschouwing**.

Hier volgt het overzicht van de vertoonde films per jaargang. Sommige film zijn opgenomen in de rubriek
FilmFocus van deze website. De eerste zes jaargangen stonden in het teken
van het thema **Het Licht van de Schepping**, tevens de titel van het boek
van Sylvain De Bleeckere, verschenen naar aanleiding van **de 
eerste editie van De Dag van de Religieuze Film in 1992**.

>Jaargang 29 (2020) **Het Onzevader. Deel III: Breng ons niet in beproeving**: Darkest Hour, Cold War, La prière.<br>
>Jaargang 28 (2019) **Het Onzevader. Deel II: Uw Rijk Kome**: The Birth of a Nation, Lincoln, Selma.<br>
>Jaargang 27 (2018) **Het Onzevader. Deel I: Verlos ons van het kwade**: Resurrection, Hacksaw Ridge, Hidden Figures.<br>
>Jaargang 26 (2017) **Magnificat in Em**: Ida, Les Innocentes, The Help.<br>
Jaargang 25 (2016) **Levensbeschouwing deel 2**: Marie Heurtin, Son of Saul, Mr. Turner.<br>
Jaargang 24 (2015) **Levensbeschouwing deel 1**: The Mill and the Cross, Vision, The Book Thief.<br>
Jaargang 23 (2014) **Het Beloofde Land**:  Hannah Arendt, Inch'Allah, The Attack.<br>
Jaargang 22 (2013) **Bergrede XIII**: Le gamin au vélo, Detachement, Le Havre.<br>
Jaargang 21 (2012) **Aards@Paradijs**: Hadewijch, The Tree of Life, Les Neiges de Kilimandjaro.<br>
Jaargang 20 (2011) **Gedachtenis**: En waar de sterre bleef stille staan, Agora, Des Hommes et des Dieux.<br>
Jaargang 19 (2010) **Blijvende Bijbelbeelden**: Kain, I'm Not There, Brendan and the Secret of Kells,
The Nativity Story.<br>
Jaargang 18 (2009) **God@the USA**: W., There Will Be Blood, Into the Wild.<br>
Jaargang 17 (2008) **Corpus Christi**: Corpus Christi, BenX, Das Leben der Anderen, The Freedom Writers.<br>
Jaargang 16 (2007) **Methode**: Into Great Silence, The New World. <br>
Jaargang 15 (2006) **Geloof in menselijkheid**: Sophie Scholl, Hotel Rwanda, The Interpreter. <br>
Jaargang 14 (2005) **Contemplatievermogen**: Osama, Russian Ark, In America. <br>
Jaargang 13 (2004) **Verzoening**: Bloody Sunday, Far From Heaven, All or Nothing. <br>
Jaargang 12 (2003) **Tao en de weg**: The Road Home, Samsara, The Crouching Tiger, Hidden Dragon.<br>
Jaargang 11 (2002) **Tabula Rasa**: The Last Days, Wilde Blue –Notes à quelques vois, Chocolat. <br>
Jaargang 10 (2001) **Tabula Sacra**: L’Humanité,  Secrets and Lies, Babbettes Gaestebud.<br>
Jaargang 9 (2000)  **1 en 1 = 1**: Offret, The Book of Life, C’est quoi la vie? <br>
Jaargang 8 (1999)  **Nostalgie**: Mat’i sin, Amistad, Al Massir. <br>
Jaargang 7 (1998)  **Vriendschap**: Sancta Mortale, Breaking The Waves, Smoke, Il Postino. <br>
Jaargang 6 (1997)  **Het Licht van de Schepping**: Une histoire de vent, City of Joy, The Englishman Who Went Up A Hill But Came Down A Mountain.<br>
Jaargang 5 (1996)  **Het Licht van de Schepping**: The Secret Garden, My Life, Manneken Pis. <br>
Jaargang 4 (1995)  **Het Licht van de Schepping**: Ladybird, Ladybirth, Raining Stones, Shadowlands. <br>
Jaargang 3 (1994)  **Het Licht van de Schepping**: El Sol del Membrillo, L’Annonce faite à Marie, Marcellino, Pane e Vino, Decaloog 2 en 8. <br>
Jaargang 2 (1993)  **Het Licht van de Schepping**: La Double Vie de Véronique, Céline, Bagdad Café,  The Solovkis - the Promised Land, the Scorned Land. <br>
Jaargang 1 (1992)  **Het Licht van de Schepping**: Yeelen, Romero, Ei, De legende van de heilige drinker, Jesus de Montréal, Andrei Roublev, Dekalog 1.<br>

